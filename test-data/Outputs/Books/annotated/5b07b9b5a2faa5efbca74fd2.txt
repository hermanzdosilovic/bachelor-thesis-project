Formalne parametre NekiTip, Tip i Elem iz gornjih primjera treba shvatiti kao sim-
boličke oznake za stvarne tipove koje će prevoditelj uvesti kada naiđe na poziv funkcije.
Na primjer, ako ćemo funkciju Manji() pozvati za uspoređivanje cijelih brojeva, tada će
parametar NekiTip poprimiti vrijednost int, a ako ćemo uspoređivati cipele po veličini
(opisane klasom Cipela) parametar NekiTip će poprimiti vrijednost Cipela.
Iza ključne riječi template i liste formalnih parametara navodi se ili deklaracija ili
definicija funkcije. Prilikom pisanja definicije funkcije vrijede sva dosad navedena
pravila jezika C++, s tom razlikom što se unutar deklaracije i definicije funkcije za na-
