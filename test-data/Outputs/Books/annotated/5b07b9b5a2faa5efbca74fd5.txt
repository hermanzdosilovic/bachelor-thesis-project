13.6. A dobitnik Oskara za najbolji spremnik je ...
Iako svaki od navedenih tipova spremnika ima svoju primjenu, početnici/početniku (pa i
naprednijim programerima) stvara veliku dilemu odabir spremnika za neku konkretnu
situaciju. Srećom, budući da je sučelje preko kojeg se spremnici koriste većim dijelom
jednako za sve vrste spremnika, naknadna zamjena spremnika ne bi trebala predstavljati
problem, pogotovo ako se koristi samo minimalno sučelje zajedničko svim spremnici-
ma.
U većini slučajeva vector je prvi izbor kada se želi koristiti neki spremnik. Budući
da su svi elementi složeni kontinuirano u memoriji, pristup bilo kojem elementuje vrlo
brz. No prilikom korištenja vector-a treba biti svjestan i njegovih nedostataka. Zbog
slijednog sloga, dodavanje i izbacivanje elemenata iz vektora iziskuje pomicanje svih
elemenata iza mjesta na koje se element treba dodati ili s kojeg je element izbačen. Zato
